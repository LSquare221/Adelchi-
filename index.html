<!doctype html>
<html lang="it">
<head>
  <meta charset="utf-8">
  <title>Adelchi è — Sinossi</title>
  <meta name="viewport" content="width=device-width, initial-scale=1">
  <style>
    body{max-width:820px;margin:40px auto;padding:0 16px;
         font:16px/1.6 system-ui,-apple-system,Segoe UI,Roboto,Arial,sans-serif}
    h1{margin:0 0 8px;font-size:32px}
    .by{color:#666;margin:0 0 24px}
    p{margin:0 0 14px}
    footer{margin-top:28px;color:#666;font-size:14px}
  </style>
</head>
<body>
  <h1>Adelchi è</h1>
  <p class="by">Sinossi ufficiale</p>

  <p>All’età di dodici anni Adelchi, sullo sfondo della seconda guerra mondiale, si trova a dover sfollare con la madre dal nonno Arduino, a Faramonte, un paesino dell’Appennino abruzzese.</p>
  <p>Un paesino come tanti altri e con i soliti personaggi che caratterizzavano le piccole comunità dell’epoca; c’è la meretrice, l’ubriacone, lo scemo del villaggio, alcuni bambini e pochi altri uomini, il resto è via, a combattere la guerra.</p>
  <p>Una vita apparentemente tranquilla, interrotta dall'arrivo di Mirto Delmics, il capo manipolo della milizia fascista che con l’inganno si introduce nella vita di Adelchi e soprattutto della madre Rita, segnandola irrimediabilmente.</p>
  <p>Adelchi, sarà costretto a fare la conoscenza della brutalità e della cattiveria di chi si sente onnipotente, dell’impunibilità degli “uomini del fascio” e del menefreghismo delle istituzioni e della politica.</p>
  <p>Nel corso dei due anni successivi il ragazzo, che non ha mai conosciuto il padre, si troverà a vivere una serie di avvenimenti che lo strappano dall’innocenza dell’età infantile per traghettarlo alla travagliata consapevolezza di quella adulta.</p>
  <p>Adelchi è un ragazzino intelligente, vede, sente e percepisce di chi può e non può fidarsi e matura uno scopo, vendicarsi dei torti subiti; con grande stupore troverà alleati proprio negli emarginati, in coloro che ha evitato per non finire sotto le grinfie del branco che si diverte a bullizzare chiunque non stia alle loro regole.</p>

  <footer>© <span id="y"></span> Luigi Lazzaro — LSquare Edizioni</footer>
  <script>document.getElementById('y').textContent=new Date().getFullYear()</script>
</body>
</html>
